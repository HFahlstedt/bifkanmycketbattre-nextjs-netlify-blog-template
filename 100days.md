## Anställa en Sportchef

_”För att bygga den sportsliga organisationen från ungdoms- till seniorhockey på herr- och damsidan”​_

- Skapa en önskad profil för kommande sportchef
- Säkerställa en kvalitativ rekryteringsprocess​
- Identifiera lämpliga kandidater​
- Inleda konkreta diskussioner med ett urval av identifierade kandidater​

<span style="color: gray">_Kangas: "Vi i styrelsen har påbörjat arbetat och haft ett förberedande arbete kring en befattning som general manager. Vi har sonderat terrängen, samlat in information och analyserat. Det vi har arbetat fram har lämnats över till klubbdirektören att arbeta vidare med. Men samtidigt vill vi framhäva att vi känner stort förtroende för våra två sportchefer och vi har sett att vi har två kompetenta sportchefer i Erika Grahm och Johan Alcén. Med deras driv, engagemang och kunskap har vi sett att här och nu är detta inte vår mest prioriterade fråga. Det är möjligt att vi tar in en person för att stärka sporten längre fram, men vi ser inte längre detta som ett akut behov."_</span>

### <span style="color: red">**Otydlighet de luxe 1/5**</span>

---

## Anställa en Klubbdirektör​

_”För att hantera de operativa frågeställningarna och bygga upp en relevant organisation för den dagliga driften”​_

- Skapa en önskad profil för kommande klubbdirektör​
- Säkerställa en kvalitativ rekryteringsprocess
- Identifiera lämpliga kandidater​
- Inleda konkreta diskussioner med ett urval av identifierade kandidater

<span style="color: gray">_Kangas: ”Vi har gjort en topprekrytering i Håkan Svedman. Han kommer att möta våra och medlemmarnas förväntningar, det är vi säkra på. Vi i styrelsen känner stort förtroende och har hög förväntan på Håkan Svedman.”_</span>

### <span style="color: red">**Klart 5/5**</span>

---

## Sätta organisationen för BIF och BAAB​

_”För att få glädje och effektivitet i verksamheten där alla känner till sitt ansvar och sina befogenheter”​_

- Identifiera en lämplig organisationsstruktur och förankra den i verksamheten​
- Bygg upp en systematik kring vilka ansvar och befogenheter som respektive roll har i - organisation (rollbeskrivningar)​
- Skapa en mötesstruktur för uppföljning och beslut​
- Införa kontinuerliga medarbetarundersökningar som analyseras och handlingsplaner för åtgärder​
- Införa mentorskap mellan styrelsemedlemmar och anställd personal​

<span style="color: gray">_Kangas: ”Styrelsen tillsatte en tf. klubbdirektör direkt efter årsmöte och påbörjade en process för att skapa lugn och ro i organisationen. Vi har tagit fram och förhandlat en organisationsstruktur som börjat verkställas i organisationen. Nu när Håkan kommit in kommer han att ha en stor del i att fortsätta arbeta med denna, men grunden är lagd.”_</span>

### <span style="color: red">**Otydligt 2/5**</span>

---

## Skapa ordning och reda i den operativa verksamheten​

_"För att få kontroll över verksamheten, jobba med de relevanta frågeställningarna och föreningens värdegrundsarbete”​_

- Genomlysa det senaste årens bokslut och verksamhetsplaner
- Via intervjuer få en bild av verksamhetens status och dess påverkan på framtida intäkter och kostnader​
- Inbjuda till dialog med partners och sponsorer​
- Minimera användandet av konsulter. Inga på nyckelbefattningar.​
- Säkerställa kvalitativa rekryteringsprocesser​
- Införa en striktare kostnadskontroll med hjälp av en förankrad attestdelegering i organisationen​
- Skapa en kostnadsmedvetenhet inom verksamheten för att prioritera rätt kostnader​
- Arbeta med Brynäs IF värdegrund

<span style="color: gray">_Kangas: ”Sedan årsmötet har vi i styrelsen behövt vara väldigt operativa, bland annat genom att vara delaktiga i flera dialoger med partners. Vi har arbetat hårt med dem för att verksamheten ska kunna operera på bästa möjliga, och mest effektiva, sätt. Det är inget arbete som avklaras bara så där utan kommer fortlöpa under Håkans ledning. Vi vill nu tillsammans med Håkan arbeta vidare med detta och sätta en god struktur för dialog med såväl partners, medlemmar och intressenter.”_</span>

### <span style="color: red">**Vad är status mer än "Styrelsen har arbetat operativt"? 2/5**</span>

---

## Skapa kommunikationsplattformar och mötes forum​

_"För att få transparens, förtroende och delaktighet bland medlemmarna, partners och övriga intressenter"​_

- Utveckla ”Privatpartners”. Vår ambition är att information om föreningen skall vara tillgänglig för alla intressenter​
- Skapa en kommunikationsplan som sträcker sig över en säsong som t.ex. kan innehålla följande,​
  - Månadsbrev
  - Medlems- och partnermöten​
  - Kvartalsinformation
  - Intervjuer med ledare/tränare/spelare/etc.​
  - Info om En Bra Start
- Förstärka kommunikationsfunktionen med ytterligare resurser. Kommunikationen är viktig och det bör finnas en ansvarig utgivare med representation i klubbledningen.
- Kommunikationsstrategier för krishantering och arbeta löpande med scenarioplanering för att hantera oförutsedda händelser.
- Omvärlds- och mediabevakning på agendan i såväl styrelse som klubbledning.​
- Digitalisera medlemsdialogen
- Införa kommittéer under styrelsen som arbetsgrupper med representanter från styrelsen och de anställda​
- Införa offentliga Brynäs mailadresser åt respektive styrelsemedlem och klubbledning så att nyckelpersoner kan nås av medlemmar och intressenter.​

<span style="color:gray">_Kangas: "Kommunikation är inget man blir klar med utan det är något som vi aktivt måste arbeta med hela tiden. För att skapa delaktighet och ökad insyn i vårt och verksamhetens arbete har vi efter våra styrelsemöten publicerat en lägesrapport på klubbens hemsida. Vi har också haft två digitala medlemsmöten där hundratals medlemmar fått träffas och nästa träff blir det extra årsmötet i slutet av november. Mycket är under utveckling där strategier och bra underlag och idéer finns. Klubbdirektören tar nu vid och jobbar med prioritering på dessa punkter tillsammans med kommunikationschef."_</span>

### <span style="color:red">**Nja 1/5**</span>

---

## Sätta mål inför kommande säsong (verksamhetsplan)​

_"För att skapa delaktighet genom gemensamma målsättningar med möjlighet att följa/styra utvecklingen”​_

- Genomlysa verksamheten för att förstå nuläget
- Genomföra SWOT (styrkor, svagheter, möjligheter och hot) analyser per verksamhetsområde med berörda​
- Ha enskilda samtal med de anställda för att förstå möjligheter och hot mot verksamheten under kommande säsong​
- Införa ett antal nyckeltal som driver verksamheten i den riktningen som styrelse och ledningen enas om
- Bryta ner de övergripande nyckeltalen genom organisation så att varje individ förstår sitt bidrag till framgång
- Skapa ett tydligt årshjul för verksamheten
- Genomföra en första mätning av en medarbetarundersökning. Ska sedan vara återkommande och löpande analyseras och tas fram handlingsplaner för åtgärder​

<span style="color:gray">_Kangas: "Efter en rejäl genomlysning av verksamheten och på grund av fjolårets kraftiga minusresultat och de delar i planen som vi behövt revidera så kommer vi att arbeta med den verksamhetsplan som godkändes av medlemmarna på årsmötet. Tillsammans med Håkan kommer vi att utveckla förslag på hur vi ska driva verksamheten i den riktning som styrelsen och ledningen kommer överens om."_</span>

### <span style="color:red">**Status? Detaljer i punkterna skiljer en del mot detaljer i svar... ?/5**</span>

---

## Utveckla och skapa nya intäktsströmmar​

_”För att inte begränsa utvecklingen av den sportsliga verksamheten behöver vi se över intäktsströmmarna”​_

- Utveckla nya och befintliga koncept såsom;
  - Privatpartners och publik marknad
  - Försäljning av souvenirer, restaurang, konferens m.m.​
  - Morgondagens Brynäsare​
  - Etc.

<span style="color:gray">_Kangas: "För att utveckla den sportsliga verksamheten behöver vi också utvecklas vid sidan av isen för att på sikt kunna generera mer intäkter som sen kan användas för att nå sportslig framgång. I vår genomlysning har vi funnit stora möjligheter att skapa och utveckla intäktsströmmar. Detta är ett arbete som kommer att ledas av Håkan men där vi kommer att bistå honom och övriga organisationen i arbetet."_</span>

---

## Påbörja arbetet med att skapa en långsiktig strategi​

_"Parallellt med den kortsiktiga planen (kommande säsongs verksamhetsplan), så måste en mer långsiktig plan utformas och kommuniceras för att säkerställa att vi skapar det Brynäs IF vi vill ha i framtiden”​_

- Styrelsen, klubbledningen och nyckelpersoner genomför en workshop/seminarium för att inleda strategiarbetet​
- Genomföra en intressentanalys för att identifiera vilka som bör/kan bidra till den långsiktiga strategin​
- Driva och utveckla en plattform så att engagerade medlemmar har ökad möjlighet att medverka och påverka. Identifiera arbetsformerna för detta samarbete.​
- Skapa en plan för att jobba med föreningens värdegrund och den kultur vi vill skall genomsyra Brynäs IF​

<span style="color:gray">_Kangas: "Detta är den viktigaste punkten för oss och här är alla aktiviteter pågående. Nu när Håkan är på plats och kan fokusera på det operativa arbetet så ska vi fokusera mer på det långsiktiga strategiska arbetet. Det är av yttersta vikt att vi tillsammans hittar en väg för att Brynäs IF ska kunna bli framgångsrikt över tid. Processen har inletts av styrelsen och arbetet fortskrider nu tillsammans med Håkan och klubbledningen."_</span>

---
